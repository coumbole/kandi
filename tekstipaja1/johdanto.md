## Tiivistelmä
#### Adopting agile software development in large organizations

Ketterä ohjelmistokehitys on noussut houkuttelevaksi vaihtoehdoksi
pienten ja keskisuurten organisaatioiden lisäksi myös suurille
organisaatioille. Ketterät metodit on suunniteltu alun perin
pienille työryhmille, mutta niitä on onnistuttu soveltamaan
myös suurten organisaatioiden tarpeisiin. Tähän ei kuitenkaan
toistaiseksi ole olemassa tiettyä kaavaa tai toteutustapaa, jolla
onnistuminen olisi taattu. Tämän työn tarkoituksena on tarkastella
aikaisempaa kirjallisuutta koskien suurten organisaatioiden ketterää
transformaatiota pois perinteisistä ohjelmistokehitysmetodeista.
Tavoitteena on ymmärtää minkälaiset tekijät ohjaavat suuria
organisaatioita tekemään päätöksen siirtyä ketteriin metodeihin,
ja miten transformaatioprosessi etenee yrityksissä. Tutkimus toteutetaan
analyyttisena kirjallisuuskatsauksena. Alkuvaiheessa valitaan tutkimuksia mukaan
tietyn valintakriteeristön perusteella. Kriteeristön painopisteessä on
nimenomaan suuret organisaatiota, ketterä ohjelmistokehitys ja
työskentelymenetelmien transformaatio.
