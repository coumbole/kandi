Kandidaatintyön aiheena on tutkia niitä prosesseja, jotka liittyvät suurten
organisaatioiden transformaatioon perinteisistä vesiputousmallisista
ohjelmistokehitysmalleista ketteriin metodeihin. Ketterät metodit on havaittu
tehokkaiksi pienissä organisaatioissa, minkä vuoksi suuremmillakin
ohjelmistokehitysorganisaatioilla on intressissä ottaa käyttöön hyväksi
havaittuja menetelmiä. Tutkimuksen aiheena on tutkia nimenomaan suurten
organisaatioiden motiiveja transformaation aloittamiselle, sekä itse
transformaation ja siihen liittyvien prosessien sujumista.
